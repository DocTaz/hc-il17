<?xml version="1.0" encoding="UTF-8"?>
<?xml-stylesheet type="text/css" href="../css/tei-scholia.css"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
schematypens="http://purl.oclc.org/dsdl/schematron"?>
<!DOCTYPE TEI PUBLIC "-//TEI P5//DTD Main Document Type//EN" "http://www.tei-c.org/release/xml/tei/custom/schema/dtd/tei_all.dtd">


<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Iliad</title>
        <editor>YOUR NAME HERE</editor>

      </titleStmt>
      <publicationStmt>
        <p>Unpublished edition of the Venetus A manuscript for the Homer Multitext project</p>
      </publicationStmt>
      <sourceDesc>
        <p>Edited directly from photography of the manuscript</p>
      </sourceDesc>
    </fileDesc>
  </teiHeader>
  <text>
    <body>
      <div n="12">
        <l n="1"> ὣς ὃ μὲν ἐν κλισίῃσι Μενοιτίου ἄλκιμος υἱὸς </l>
        <l n="2">Πάτροκλος Τρώεσσι δαμεὶς ἐν δηϊοτῆτι.</l>
        <l n="3">βῆ δὲ διὰ προμάχων κεκορυθμένος αἴθοπι χαλκῷ,</l>
        <l n="4">ἀμφὶ δ' ἄρ' αὐτῷ βαῖν' ὥς τις περὶ πόρτακι μήτηρ</l>
        <l n="5">πρωτοτόκος κινυρὴ οὐ πρὶν εἰδυῖα τόκοιο:</l>
        <l n="6">ὣς περὶ Πατρόκλῳ βαῖνε ξανθὸς Μενέλαος.</l>
        <l n="7">πρόσθε δέ οἱ δόρυ τ' ἔσχε καὶ ἀσπίδα πάντοσ' ἐί̈σην,</l>
        <l n="8">τὸν κτάμεναι μεμαὼς ὅς τις τοῦ γ' ἀντίος ἔλθοι.</l>
        <l n="9">οὐδ' ἄρα Πάνθου υἱὸς ἐϋμμελίης ἀμέλησε</l>
        <l n="10">Πατρόκλοιο πεσόντος ἀμύμονος: ἄγχι δ' ἄρ' αὐτοῦ</l>
        <l n="11">ἔστη, καὶ προσέειπεν ἀρηί̈φιλον Μενέλαον:</l>
        <l n="12">Ἀτρεί̈δη Μενέλαε διοτρεφὲς ὄρχαμε λαῶν</l>
        <l n="13">χάζεο, λεῖπε δὲ νεκρόν, ἔα δ' ἔναρα βροτόεντα:</l>
        <l n="14">οὐ γάρ τις πρότερος Τρώων κλειτῶν τ' ἐπικούρων </l>
        <l n="15">Πάτροκλον βάλε δουρὶ κατὰ κρατερὴν ὑσμίνην:</l>
        <l n="16">τώ με ἔα κλέος ἐσθλὸν ἐνὶ Τρώεσσιν ἀρέσθαι,</l>
        <l n="17">μή σε βάλω, ἀπὸ δὲ μελιηδέα θυμὸν ἕλωμαι.</l>
        <l n="18"> τὸν δὲ μέγ' ὀχθήσας προσέφη ξανθὸς Μενέλαος:</l>
        <l n="19">Ζεῦ πάτερ οὐ μὲν καλὸν ὑπέρβιον εὐχετάασθαι.</l>
        <l n="20">οὔτ' οὖν παρδάλιος τόσσον μένος οὔτε λέοντος</l>
        <l n="21">οὔτε συὸς κάπρου ὀλοόφρονος, οὗ τε μέγιστος</l>
        <l n="22"> θυμὸς ἐνὶ στήθεσσι περὶ σθένεϊ βλεμεαίνει,</l>
        <l n="23">ὅσσον Πάνθου υἷες ἐϋμμελίαι φρονέουσιν.</l>
        <l n="24"> οὐδὲ μὲν οὐδὲ βίη Ὑπερήνορος ἱπποδάμοιο</l>
        <l n="25">ἧς ἥβης ἀπόνηθ', ὅτε μ' ὤνατο καί μ' ὑπέμεινε</l>
        <l n="26">καί μ' ἔφατ' ἐν Δαναοῖσιν ἐλέγχιστον πολεμιστὴν</l>
        <l n="27">ἔμμεναι: οὐδέ ἕ φημι πόδεσσί γε οἷσι κιόντα</l>
        <l n="28">εὐφρῆναι ἄλοχόν τε φίλην κεδνούς τε τοκῆας. </l>
        <l n="29">ὥς θην καὶ σὸν ἐγὼ λύσω μένος εἴ κέ μευ ἄντα</l>
        <l n="30">στήῃς: ἀλλά σ' ἔγωγ' ἀναχωρήσαντα κελεύω</l>
        <l n="31">ἐς πληθὺν ἰέναι, μηδ' ἀντίος ἵστασ' ἐμεῖο</l>
        <l n="32">πρίν τι κακὸν παθέειν: ῥεχθὲν δέ τε νήπιος ἔγνω.</l>
        <l n="33">ὣς φάτο, τὸν δ' οὐ πεῖθεν: ἀμειβόμενος δὲ προσηύδα: </l>
        <l n="34">νῦν μὲν δὴ Μενέλαε διοτρεφὲς ἦ μάλα τείσεις </l>
        <l n="35">γνωτὸν ἐμὸν τὸν ἔπεφνες, ἐπευχόμενος δ' ἀγορεύεις,</l>
        <l n="36">χήρωσας δὲ γυναῖκα μυχῷ θαλάμοιο νέοιο,</l>
        <l n="37">ἀρητὸν δὲ τοκεῦσι γόον καὶ πένθος ἔθηκας.</l>
        <l n="38">ἦ κέ σφιν δειλοῖσι γόου κατάπαυμα γενοίμην</l>
        <l n="39">εἴ κεν ἐγὼ κεφαλήν τε τεὴν καὶ τεύχε' ἐνείκας</l>
        <l n="40">Πάνθῳ ἐν χείρεσσι βάλω καὶ Φρόντιδι δίῃ.</l>
        <l n="41">ἀλλ' οὐ μὰν ἔτι δηρὸν ἀπείρητος πόνος ἔσται</l>
        <l n="42">οὐδ' ἔτ' ἀδήριτος ἤτ' ἀλκῆς ἤτε φόβοιο.</l>
        <l n="43">ὣς εἰπὼν οὔτησε κατ' ἀσπίδα πάντοσ' ἐί̈σην:</l>
        <l n="44">οὐδ' ἔρρηξεν χαλκός, ἀνεγνάμφθη δέ οἱ αἰχμὴ</l>
        <l n="45">ἀσπίδ' ἐνὶ κρατερῇ: ὃ δὲ δεύτερος ὄρνυτο χαλκῷ</l>
        <l n="46">Ἀτρεί̈δης Μενέλαος ἐπευξάμενος Διὶ πατρί:</l>
        <l n="47">ἂψ δ' ἀναχαζομένοιο κατὰ στομάχοιο θέμεθλα</l>
        <l n="48">νύξ', ἐπὶ δ' αὐτὸς ἔρεισε βαρείῃ χειρὶ πιθήσας:</l>
        <l n="49">ἀντικρὺ δ' ἁπαλοῖο δι' αὐχένος ἤλυθ' ἀκωκή,</l>
        <l n="50">δούπησεν δὲ πεσών, ἀράβησε δὲ τεύχε' ἐπ' αὐτῷ.</l>
        <l n="51">αἵματί οἱ δεύοντο κόμαι Χαρίτεσσιν ὁμοῖαι </l>
        <l n="52">πλοχμοί θ', οἳ χρυσῷ τε καὶ ἀργύρῳ ἐσφήκωντο.</l>
        <l n="53">οἷον δὲ τρέφει ἔρνος ἀνὴρ ἐριθηλὲς ἐλαίης</l>
        <l n="54">χώρῳ ἐν οἰοπόλῳ, ὅθ' ἅλις ἀναβέβροχεν ὕδωρ,</l>
        <l n="55">καλὸν τηλεθάον: τὸ δέ τε πνοιαὶ δονέουσι</l>
        <l n="56">παντοίων ἀνέμων, καί τε βρύει ἄνθεϊ λευκῷ:</l>
        <l n="57">ἐλθὼν δ' ἐξαπίνης ἄνεμος σὺν λαίλαπι πολλῇ</l>
        <l n="58">βόθρου τ' ἐξέστρεψε καὶ ἐξετάνυσσ' ἐπὶ γαίῃ:</l>
        <l n="59">τοῖον Πάνθου υἱὸν ἐϋμμελίην Εὔφορβον</l>
        <l n="60">Ἀτρεί̈δης Μενέλαος ἐπεὶ κτάνε τεύχε' ἐσύλα.</l>
        <l n="61">ὡς δ' ὅτε τίς τε λέων ὀρεσίτροφος ἀλκὶ πεποιθὼς</l>
        <l n="62">βοσκομένης ἀγέλης βοῦν ἁρπάσῃ ἥ τις ἀρίστη:</l>
        <l n="63">τῆς δ' ἐξ αὐχέν' ἔαξε λαβὼν κρατεροῖσιν ὀδοῦσι</l>
        <l n="64">πρῶτον, ἔπειτα δέ θ' αἷμα καὶ ἔγκατα πάντα λαφύσσει</l>
        <l n="65">δῃῶν: ἀμφὶ δὲ τόν γε κύνες τ' ἄνδρές τε νομῆες</l>
        <l n="66">πολλὰ μάλ' ἰύζουσιν ἀπόπροθεν οὐδ' ἐθέλουσιν</l>
        <l n="67">ἀντίον ἐλθέμεναι: μάλα γὰρ χλωρὸν δέος αἱρεῖ:</l>
        <l n="68">ὣς τῶν οὔ τινι θυμὸς ἐνὶ στήθεσσιν ἐτόλμα</l>
        <l n="69">ἀντίον ἐλθέμεναι Μενελάου κυδαλίμοιο.</l>
        <l n="70">ἔνθά κε ῥεῖα φέροι κλυτὰ τεύχεα Πανθοί̈δαο</l>
        <l n="71">Ἀτρεί̈δης, εἰ μή οἱ ἀγάσσατο Φοῖβος Ἀπόλλων,</l>
        <l n="72">ὅς ῥά οἱ Ἕκτορ' ἐπῶρσε θοῷ ἀτάλαντον Ἄρηϊ</l>
        <l n="73">ἀνέρι εἰσάμενος Κικόνων ἡγήτορι Μέντῃ:</l>
        <l n="74">καί μιν φωνήσας ἔπεα πτερόεντα προσηύδα:</l>
        <l n="75">Ἕκτορ νῦν σὺ μὲν ὧδε θέεις ἀκίχητα διώκων</l>
        <l n="76">ἵππους Αἰακίδαο δαί̈φρονος: οἳ δ' ἀλεγεινοὶ</l>
        <l n="77">ἀνδράσι γε θνητοῖσι δαμήμεναι ἠδ' ὀχέεσθαι</l>
        <l n="78"> ἄλλῳ γ' ἢ Ἀχιλῆϊ, τὸν ἀθανάτη τέκε μήτηρ.</l>
        <l n="79">τόφρα δέ τοι Μενέλαος ἀρήϊος Ἀτρέος υἱὸς</l>
        <l n="80">Πατρόκλῳ περιβὰς Τρώων τὸν ἄριστον ἔπεφνε</l>
        <l n="81">Πανθοί̈δην Εὔφορβον, ἔπαυσε δὲ θούριδος ἀλκῆς.</l>
        <l n="82">ὣς εἰπὼν ὃ μὲν αὖτις ἔβη θεὸς ἂμ πόνον ἀνδρῶν,</l>
        <l n="83">Ἕκτορα δ' αἰνὸν ἄχος πύκασε φρένας ἀμφὶ μελαίνας:</l>
        <l n="84">πάπτηνεν δ' ἄρ' ἔπειτα κατὰ στίχας, αὐτίκα δ' ἔγνω</l>
        <l n="85">τὸν μὲν ἀπαινύμενον κλυτὰ τεύχεα, τὸν δ' ἐπὶ γαίῃ</l>
        <l n="86">κείμενον: ἔρρει δ' αἷμα κατ' οὐταμένην ὠτειλήν.</l>
        <l n="87">βῆ δὲ διὰ προμάχων κεκορυθμένος αἴθοπι χαλκῷ</l>
        <l n="88">ὀξέα κεκλήγων φλογὶ εἴκελος Ἡφαίστοιο</l>
        <l n="89"> ἀσβέστῳ: οὐδ' υἱὸν λάθεν Ἀτρέος ὀξὺ βοήσας:</l>
        <l n="90">ὀχθήσας δ' ἄρα εἶπε πρὸς ὃν μεγαλήτορα θυμόν:</l>
        <l n="91">ὤ μοι ἐγὼν εἰ μέν κε λίπω κάτα τεύχεα καλὰ</l>
        <l n="92">Πάτροκλόν θ', ὃς κεῖται ἐμῆς ἕνεκ' ἐνθάδε τιμῆς,</l>
        <l n="93"> μή τίς μοι Δαναῶν νεμεσήσεται ὅς κεν ἴδηται.</l>
        <l n="94">εἰ δέ κεν Ἕκτορι μοῦνος ἐὼν καὶ Τρωσὶ μάχωμαι</l>
        <l n="95">αἰδεσθείς, μή πώς με περιστήωσ' ἕνα πολλοί:</l>
        <l n="96">Τρῶας δ' ἐνθάδε πάντας ἄγει κορυθαίολος Ἕκτωρ.</l>
        <l n="97">ἀλλὰ τί ἤ μοι ταῦτα φίλος διελέξατο θυμός;</l>
        <l n="98">ὁππότ' ἀνὴρ ἐθέλῃ πρὸς δαίμονα φωτὶ μάχεσθαι</l>
        <l n="99">ὅν κε θεὸς τιμᾷ, τάχα οἱ μέγα πῆμα κυλίσθη.</l>
        <l n="100">τώ μ' οὔ τις Δαναῶν νεμεσήσεται ὅς κεν ἴδηται</l>
        <l n="101">Ἕκτορι χωρήσαντ', ἐπεὶ ἐκ θεόφιν πολεμίζει.</l>
        <l n="102">εἰ δέ που Αἴαντός γε βοὴν ἀγαθοῖο πυθοίμην,</l>
        <l n="103"> ἄμφω κ' αὖτις ἰόντες ἐπιμνησαίμεθα χάρμης</l>
        <l n="104"> καὶ πρὸς δαίμονά περ, εἴ πως ἐρυσαίμεθα νεκρὸν</l>
        <l n="105">Πηλεί̈δῃ Ἀχιλῆϊ: κακῶν δέ κε φέρτατον εἴη.</l>
        <l n="106">εἷος ὁ ταῦθ' ὅρμαινε κατὰ φρένα καὶ κατὰ θυμὸν</l>
        <l n="107">τόφρα δ' ἐπὶ Τρώων στίχες ἤλυθον: ἦρχε δ' ἄρ' Ἕκτωρ.</l>
        <l n="108">αὐτὰρ ὅ γ' ἐξοπίσω ἀνεχάζετο, λεῖπε δὲ νεκρὸν</l>
        <l n="109">ἐντροπαλιζόμενος ὥς τε λὶς ἠϋγένειος,</l>
        <l n="110">ὅν ῥα κύνες τε καὶ ἄνδρες ἀπὸ σταθμοῖο δίωνται</l>
        <l n="111">ἔγχεσι καὶ φωνῇ: τοῦ δ' ἐν φρεσὶν ἄλκιμον ἦτορ</l>
        <l n="112">παχνοῦται, ἀέκων δέ τ' ἔβη ἀπὸ μεσσαύλοιο:</l>
        <l n="113">ὣς ἀπὸ Πατρόκλοιο κίε ξανθὸς Μενέλαος. </l>
        <l n="114">στῆ δὲ μεταστρεφθεὶς ἐπεὶ ἵκετο ἔθνος ἑταίρων</l>
        <l n="115">παπταίνων Αἴαντα μέγαν Τελαμώνιον υἱόν.</l>
        <l n="116">τὸν δὲ μάλ' αἶψ' ἐνόησε μάχης ἐπ' ἀριστερὰ πάσης</l>
        <l n="117">θαρσύνονθ' ἑτάρους καὶ ἐποτρύνοντα μάχεσθαι:</l>
        <l n="118">θεσπέσιον γάρ σφιν φόβον ἔμβαλε Φοῖβος Ἀπόλλων:</l>
        <l n="119">βῆ δὲ θέειν, εἶθαρ δὲ παριστάμενος ἔπος ηὔδα.</l>
        <l n="120">Αἶαν δεῦρο πέπον, περὶ Πατρόκλοιο θανόντος</l>
        <l n="121">σπεύσομεν, αἴ κε νέκυν περ Ἀχιλλῆϊ προφέρωμεν</l>
        <l n="122">γυμνόν: ἀτὰρ τά γε τεύχε' ἔχει κορυθαίολος Ἕκτωρ.</l>
        <l n="123">ὣς ἔφατ', Αἴαντι δὲ δαί̈φρονι θυμὸν ὄρινε:</l>
        <l n="124">βῆ δὲ διὰ προμάχων, ἅμα δὲ ξανθὸς Μενέλαος.</l>
        <l n="125">Ἕκτωρ μὲν Πάτροκλον ἐπεὶ κλυτὰ τεύχε' ἀπηύρα,</l>
        <l n="126">ἕλχ' ἵν' ἀπ' ὤμοιιν κεφαλὴν τάμοι ὀξέϊ χαλκῷ,</l>
        <l n="127">τὸν δὲ νέκυν Τρῳῇσιν ἐρυσσάμενος κυσὶ δοίη.</l>
        <l n="128">Αἴας δ' ἐγγύθεν ἦλθε φέρων σάκος ἠύ̈τε πύργον:</l>
        <l n="129">Ἕκτωρ δ' ἂψ ἐς ὅμιλον ἰὼν ἀνεχάζεθ' ἑταίρων,</l>
        <l n="130">ἐς δίφρον δ' ἀνόρουσε: δίδου δ' ὅ γε τεύχεα καλὰ</l>
        <l n="131">Τρωσὶ φέρειν προτὶ ἄστυ, μέγα κλέος ἔμμεναι αὐτῷ.</l>
        <l n="132">Αἴας δ' ἀμφὶ Μενοιτιάδῃ σάκος εὐρὺ καλύψας</l>
        <l n="133">ἑστήκει ὥς τίς τε λέων περὶ οἷσι τέκεσσιν,</l>
        <l n="134">ᾧ ῥά τε νήπι' ἄγοντι συναντήσωνται ἐν ὕλῃ</l>
        <l n="135">ἄνδρες ἐπακτῆρες: ὃ δέ τε σθένεϊ βλεμεαίνει,</l>
        <l n="136">πᾶν δέ τ' ἐπισκύνιον κάτω ἕλκεται ὄσσε καλύπτων:</l>
        <l n="137">ὣς Αἴας περὶ Πατρόκλῳ ἥρωϊ βεβήκει.</l>
        <l n="138">Ἀτρεί̈δης δ' ἑτέρωθεν ἀρηί̈φιλος Μενέλαος</l>
        <l n="139"> ἑστήκει, μέγα πένθος ἐνὶ στήθεσσιν ἀέξων.</l>
        <l n="140">Γλαῦκος δ' Ἱππολόχοιο πάϊς Λυκίων ἀγὸς ἀνδρῶν</l>
        <l n="141">Ἕκτορ' ὑπόδρα ἰδὼν χαλεπῷ ἠνίπαπε μύθῳ:</l>
        <l n="142">Ἕκτορ εἶδος ἄριστε μάχης ἄρα πολλὸν ἐδεύεο.</l>
        <l n="143"> ἦ σ' αὔτως κλέος ἐσθλὸν ἔχει φύξηλιν ἐόντα.</l>
        <l n="144">φράζεο νῦν ὅππως κε πόλιν καὶ ἄστυ σαώσῃς </l>
        <l n="145">οἶος σὺν λαοῖς τοὶ Ἰλίῳ ἐγγεγάασιν:</l>
        <l n="146">οὐ γάρ τις Λυκίων γε μαχησόμενος Δαναοῖσιν</l>
        <l n="147">εἶσι περὶ πτόλιος, ἐπεὶ οὐκ ἄρα τις χάρις ἦεν</l>
        <l n="148">μάρνασθαι δηί̈οισιν ἐπ' ἀνδράσι νωλεμὲς αἰεί.</l>
        <l n="149">πῶς κε σὺ χείρονα φῶτα σαώσειας μεθ' ὅμιλον</l>
        <l n="150">σχέτλι', ἐπεὶ Σαρπηδόν' ἅμα ξεῖνον καὶ ἑταῖρον</l>
        <l n="151">κάλλιπες Ἀργείοισιν ἕλωρ καὶ κύρμα γενέσθαι,</l>
        <l n="152">ὅς τοι πόλλ' ὄφελος γένετο πτόλεί̈ τε καὶ αὐτῷ</l>
        <l n="153">ζωὸς ἐών: νῦν δ' οὔ οἱ ἀλαλκέμεναι κύνας ἔτλης.</l>
        <l n="154"> τὼ νῦν εἴ τις ἐμοὶ Λυκίων ἐπιπείσεται ἀνδρῶν</l>
        <l n="155">οἴκαδ' ἴμεν, Τροίῃ δὲ πεφήσεται αἰπὺς ὄλεθρος.</l>
        <l n="156">εἰ γὰρ νῦν Τρώεσσι μένος πολυθαρσὲς ἐνείη</l>
        <l n="157">ἄτρομον, οἷόν τ' ἄνδρας ἐσέρχεται οἳ περὶ πάτρης</l>
        <l n="158">ἀνδράσι δυσμενέεσσι πόνον καὶ δῆριν ἔθεντο,</l>
        <l n="159">αἶψά κε Πάτροκλον ἐρυσαίμεθα Ἴλιον εἴσω.</l>
        <l n="160">εἰ δ' οὗτος προτὶ ἄστυ μέγα Πριάμοιο ἄνακτος</l>
        <l n="161">ἔλθοι τεθνηὼς καί μιν ἐρυσαίμεθα χάρμης,</l>
        <l n="162">αἶψά κεν Ἀργεῖοι Σαρπηδόνος ἔντεα καλὰ</l>
        <l n="163">λύσειαν, καί κ' αὐτὸν ἀγοίμεθα Ἴλιον εἴσω:</l>
        <l n="164">τοίου γὰρ θεράπων πέφατ' ἀνέρος, ὃς μέγ' ἄριστος</l>
        <l n="165">Ἀργείων παρὰ νηυσὶ καὶ ἀγχέμαχοι θεράποντες.</l>
        <l n="166">ἀλλὰ σύ γ' Αἴαντος μεγαλήτορος οὐκ ἐτάλασσας</l>
        <l n="167">στήμεναι ἄντα κατ' ὄσσε ἰδὼν δηί̈ων ἐν ἀϋτῇ,</l>
        <l n="168">οὐδ' ἰθὺς μαχέσασθαι, ἐπεὶ σέο φέρτερός ἐστι. </l>
        <l n="169">τὸν δ' ἄρ' ὑπόδρα ἰδὼν προσέφη κορυθαίολος Ἕκτωρ:</l>
        <l n="170">Γλαῦκε τί ἢ δὲ σὺ τοῖος ἐὼν ὑπέροπλον ἔειπες;</l>
        <l n="171">ὢ πόποι ἦ τ' ἐφάμην σὲ περὶ φρένας ἔμμεναι ἄλλων</l>
        <l n="172">τῶν ὅσσοι Λυκίην ἐριβώλακα ναιετάουσι:</l>
        <l n="173">νῦν δέ σευ ὠνοσάμην πάγχυ φρένας οἷον ἔειπες,</l>
        <l n="174">ὅς τέ με φῂς Αἴαντα πελώριον οὐχ ὑπομεῖναι.</l>
        <l n="175"> οὔ τοι ἐγὼν ἔρριγα μάχην οὐδὲ κτύπον ἵππων:</l>
        <l n="176">ἀλλ' αἰεί τε Διὸς κρείσσων νόος αἰγιόχοιο,</l>
        <l n="177">ὅς τε καὶ ἄλκιμον ἄνδρα φοβεῖ καὶ ἀφείλετο νίκην</l>
        <l n="178">ῥηϊδίως, ὁτὲ δ' αὐτὸς ἐποτρύνει μαχέσασθαι.</l>
        <l n="179">ἀλλ' ἄγε δεῦρο πέπον, παρ' ἔμ' ἵστασο καὶ ἴδε ἔργον,</l>
        <l n="180"> ἠὲ πανημέριος κακὸς ἔσσομαι, ὡς ἀγορεύεις,</l>
        <l n="181">ἦ τινα καὶ Δαναῶν ἀλκῆς μάλα περ μεμαῶτα</l>
        <l n="182">σχήσω ἀμυνέμεναι περὶ Πατρόκλοιο θανόντος. </l>
      </div>
    </body>
  </text>
</TEI>
